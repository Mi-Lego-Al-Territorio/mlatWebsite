---
title: Modello alluvionale
icon: flaticon-flood
imgPath: /assets/images/modello-alluvionale.jpg
showCMS: true
---

Il modello idraulico è nato nel 2018 con lo scopo di visualizzare, in scala ridotta, quei fenomeni idraulici che avvengono in natura e che possono costituire un rischio per l'ambiente e la popolazione. Il modello viene utilizzato durante le lezioni e le attività didattiche per bambini e ragazzi. Durante le nostre attività, il nostro pubblico può agire direttamente sul modello, aggiungendo, modificando e costruendo edifici, dighe, ponti e argini per osservare l’impatto che questi hanno sul territorio, rendendo la lezione molto interattive.

Il modello rappresenta un bacino idrografico, la porzione di territorio che raccoglie le acque superficiali che defluiscono lungo i versanti e le lascia confluire in uno stesso corso d’acqua. La caratteristica più interessante del nostro progetto è che su di esso scorre acqua vera, questo permette di mostrare con un ottimo grado di realismo ciò che avviene nelle zone vicine ai corsi d’acqua e ci permette di catturare al massimo l’attenzione dei nostri interlocutori.

Il modello è composto da circa 12.000 mattoncini, ha richiesto più di 20 ore di progettazione e 35 ore per la realizzazione, le sue dimensioni sono di 120x150x60 cm e pesa più di 24 kg! È composto da quattro sezioni per essere facilmente trasportabile. Il modello è in continuo sviluppo e si può facilmente modificare e migliorare con nuove soluzioni e conformazioni del territorio.
