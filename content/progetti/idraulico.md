---
title: Modello idraulico
icon: flaticon-flood
imgPath: /assets/images/photo_2020-11-26_11-14-50-2-.jpg
showCMS: true
---
Il **modello idraulico** rappresenta un **bacino idrografico** ed è nato nel 2018 con lo scopo di visualizzare, in scala ridotta, quei fenomeni idrogeologici che avvengono in natura e che possono costituire un rischio per l’ambiente e la popolazione, come ad esempio gli alluvioni o le frane. Viene utilizzato durante le lezioni e le attività didattiche per bambini e ragazzi, che possono agire direttamente sul modello, aggiungendo, modificando e costruendo edifici, dighe, ponti e argini per osservare l’impatto che questi hanno sul territorio, rendendo le lezioni interattive.\
La caratteristica più interessante del modello è che su di esso scorre acqua vera e questo permette di mostrare, con un ottimo grado di realismo, ciò che avviene nelle zone limitrofe ai corsi d’acqua catturando l’attenzione degli interlocutori.\
È composto da circa 12.000 mattoncini LEGO®, le sue dimensioni sono di 120x150x60 cm e pesa più di 24 kg!