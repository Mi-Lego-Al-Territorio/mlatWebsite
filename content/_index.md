---
draft: false
---
Siamo un team studentesco del [Politecnico di Torino](https://www.polito.it/) composto da studenti di ingegneria e architettura accomunati da uno spiccato interesse per la Protezione Civile e la prevenzione ambientale. Ci occupiamo di sensibilizzazione sui rischi naturali, quali rischio sismico e idrogeologico, mediante dei modelli in scala costruiti totalmente in LEGO&reg, che permettono di simulare ed osservare in prima persona gli effetti dei terremoti e dei fenomeni alluvionali in modo coinvolgente ed istruttivo. **Obiettivi:** Il nostro obiettivo è portare l’attenzione del nostro pubblico verso il **rischio ambientale** e la sua **prevenzione**, insieme allo sviluppo di **progetti** in collaborazione con enti qualificati, quali ad esempio la Protezione Civile. Riteniamo, infatti, che sia importante fin dalla più giovane età imparare ad agire in modo corretto di fronte alle emergenze e a saperle riconoscere, perché ciò permette di diventare cittadini attenti e responsabili, in grado di evitare comportamenti incauti o situazioni di pericolo. Come dice Franco Gabrielli, ex Capo della Protezione Civile, pensiamo che “Istruire i cittadini all’autoprotezione è la migliore forma di tutela personale” e crediamo che i LEGO® siano il modo migliore per farlo.